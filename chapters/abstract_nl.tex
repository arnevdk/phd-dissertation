\chapter*{Samenvatting}

Personen met ernstige motorische beperkingen, bijvoorbeeld het Locked-in
Syndroom (LIS) of oog-motorische disfunctie, ondervinden aanzienlijke
uitdagingen bij het gebruik van traditionele visuele brein-computer interfaces (BCI's).
Deze systemen vereisen dat gebruikers hun blik richten op specifieke doelen,
wat onuitvoerbaar wordt voor personen met beperkte of geen controle
over oogbewegingen.
Dit werk richt zich op deze beperking door BCI-methoden onafhankelijk van
oogbewegingen te ontwikkelen, met een focus op het verbeteren van de bedekte
visuospati\"ele aandacht (VSA), de  aandacht voor een doel zonder
overeenkomstige oogbewegingen.
Een belangrijke bijdrage van dit werk is het compenseren van variabiliteit in
de timing van event-gerelateerde potentialen (ERP's), wat de decodeerprestaties
van bedekte VSA negatief beïnvloedt.
Door deze variabiliteit aan te pakken, verbetert de voorgestelde methode de
nauwkeurigheid van communicatie onafhankelijkheid van oogcontrole,
waardoor BCI's bruikbaarder worden voor personen met deze motorische
beperkingen.

Naast onafhankelijkheid van oogbewegingen, verbetert dit werk ook algemene
ERP decodering door de structuur van lineaire en multilineaire technieken te verfijnen.
Deze methoden verbeteren de classificatienauwkeurigheid in een breed scala aan
BCI-condities, met name wanneer trainingsgegevens beperkt zijn.
De introductie van gestructureerde regularisatie in zowel lineaire als
multilineaire modellen verhoogt de interpretateerbaarheid van de classificators
en vermindert de trainingstijd en computationele complexiteit.
Dit maakt efficiëntere training mogelijk en draagt bij aan generalisatie, wat
de ontwikkeling van betrouwbaardere systemen toelaat die zich kunnen
aanpassen aan verschillende contexten en gebruikersbehoeften.

De voorgestelde methoden zijn gevalideerd in experimenten met zowel gezonde
individuen als zeven individuen met een ernstige fysieke beperking en verminderde
oog-motorische controle.
Deze experimenten toonden de robuustheid van de nieuwe decodeermethoden aan,
waarbij werd aangetoond dat het systeem bedekte aandacht effectief kon decoderen,
zelfs wanneer directe blik onmogelijk was.

\paragraph{Trefwoorden:}
brein-computer interface,
electroencephalografie,
event-gerelateerde potentialen,
bedekte visuospatiale aandacht,
(multi)lineaire decodering,
fysieke beperkingen
